\subsection{Standaardvelden}
Alle content typen bevatten verschillende standaardvelden. De onderstaande lijst beschrijft elk veld apart.

\subsubsection{Titel}
De titel van de pagina, dit veld is altijd verplicht.

\subsubsection{Intro tekst}
De intro tekst van de pagina, dit veld is bij de meeste content typen niet verplicht. Deze tekst zal als introductie teaser worden getoond.

\subsubsection{Body tekst}
Dit veld is het meest belangrijk, in dit veld dient de hoofdtekst ingevuld te worden. Gebruik de editor om de tekst te stijlen met bijvoorbeeld vet gedrukte of cursieve teksten.

\subsubsection{Afbeeldingen}
Klik op ‘Selecteer media’ bij het veld ‘Afbeeldingen’, selecteer een afbeelding en klik op ‘toevoegen’. Klik vervolgens op ‘Item toevoegen’. Herhaal deze stappen indien je meerdere afbeeldingen wil toevoegen.

\subsubsection{Media}\label{media}
\pvelist{ \pve{2.16} }
Klik op ‘Select media’ bij het veld ‘Media’, selecteer een bestand en klik op ‘Indienen’. Indien je meerdere mediabestanden wilt toevoegen klik je op ‘Item toevoegen’ en klik vervolgens op ‘Select media’.

Het is ook mogelijk om een video van het web toe te voegen. Klik op ‘Select media’ bij het veld ‘Media’. Klik vervolgens op de tab ‘Web’. Bij het veld ‘URL or embed code’ vul je de URL of embed code in. Dit is een voorbeeld URL om een youtube video toe te voegen:  \texttt{http://www.youtube.com/embed/Abiil-lD3HY} . Om het bestand toe te voegen klik je op ‘Indienen’.

Ook kan er een bestand uit de bibliotheek toegevoegd worden. Klik op ‘Select media’ bij het veld ‘Media’. Klik vervolgens op de tab ‘Bibliotheek’ en selecteer het gewenste bestand. Om het bestand toe te voegen klik je op ‘Indienen’. Toegestane bestandstypen zijn: ‘avi’ (= video) en ‘mp3’ (= audio).

\subsubsection{Attachments}
Klik op ‘Selecteer media’ bij het veld ‘Attachments’, selecteer een bestand en klik op ‘toevoegen’. Klik vervolgens op ‘Item toevoegen’. Herhaal deze stappen indien je meerdere bestanden wil toevoegen.

\subsubsection{Tekstopmaak}
\pvelist { \pve{2.18} }
Onder het veld ‘Body’ kan telkens gekozen worden tussen drie verschillende opties: ‘Filtered HTML’, ‘Full HTML’ en ‘Plain text’.
\begin{itemize}
\item Filtered HTML: voorgedefinieerde HTML tags zullen worden toegestaan, alle overige HTML tags zullen uit de tekst gefilterd worden.
\item Full HTML: alle HTML tags zijn toegestaan.
\item Plain text:  alleen gewone tekst is toegestaan, alle HTML of andere code zal gefilterd worden zodra de pagina wordt opgeslagen.
\end{itemize}
Binnen \emph{Filtered HTML} is het mogelijk om \emph{iframes} toe te voegen. Dit zijn embedded webpagina's van andere websites. Deze kunnen worden gebruikt om 3th party modules zoals bijv. een enqu\^{e}te in te sluiten.

\subsubsection{Locatie}
Het locatieveld is beschikbaar in de volgende content types: Webformulier, Agenda, Bekendmaking, Bestemmingsplan, Pagina, Nieuws, Product. De veld bestaat uit twee onderdelen. Het eerste is het invullen van adres gegevens. Deze bestaat uit een locatienaam, de straat, de postcode, de woonplaats en het land. De waardes die hier ingevuld worden zullen gebruikt worden om de Google Maps link te genereren.

\begin{center}
	\includegraphics[width=\textwidth]{img/locatie1.png}
\end{center}

Het tweede deel van dit veld is een kaart met daaronder twee velden, Breedtegraad en Lengtegraad. Dit deel wordt gebruikt om het kaartje te tonen in de rechterkolom van een detailpagina. Er zijn twee manieren waarop een locatie aangegeven kan worden. Dat is door op de kaart te klikken en de pointer er neer te zetten. Of wanneer je de exacte breedte- en lengtegraad weet, deze in te vullen.

\begin{center}
	\includegraphics[width=\textwidth]{img/locatie2.png}
\end{center}

\subsubsection{URL alias}\label{alias}
\pvelist{ \pve{2.6}, \pve{2.6.1}, \pve{2.6.2} }
Nieuwe inhoud wordt automatisch op een vriendelijke URL geplaatst (bijv. \\ \texttt{\customerdomain /nieuws/2013/onderwerp}). Dit pad zal normaliter niet aangepast hoeven te worden. De \emph{URL alias} geeft het \emph{gebruikelijke} pad van de pagina weer. 

Het uitgangspunt is dat het automatische pad gehanteerd wordt, maar indien dit onwenselijke resultaten oplevert dan is het voor redacteuren wel mogelijk om dit pad aan te passen. Klik hiervoor bij het toevoegen of bewerken van inhoud op \emph{URL-pad-instellingen} (onderaan de pagina). Daar staat een checkbox die aangeeft dat er een automatische URL gebruikt wordt. Na het uitvinken hiervan kan eronder in een tekstveld een eigen pad worden aangegeven. 

Het is mogelijk om speciale tekens te gebruiken in de URL alias. Echter raden we het gebruik daarvan sterk af. In veel browsers worden deze getoond met een andere codering (een apostrof wordt bijvoorbeeld "\%E2\%80\%89"). Aanbevolen wordt om de tekens te beperken tot alfanumeriek (a t/m z en 0 t/m 9) en afbreekstreepjes. Het gebruik van hoofdletters is ook niet gebruikelijk in URL's.

\subsubsection{Publiceren onder embargo (Planneropties)}
Publiceren onder embargo is te vinden tussen de horizontale tabs bij het bewerken van een item. Het gaat om de tab \emph{Planneropties}.

Deze tab bevat een aantal datum/tijd velden.
\begin{itemize}
\item Publiceer revisie op \emph{(alleen bij bewerken)}
\item Publiceer op
\item Depubliceer op
\end{itemize}

Geen van de velden is verplicht en kunnen afzonderlijk van elkaar ingevuld worden. Wanneer alleen de \emph{Publiceer op} ingevuld wordt zal het item pas gepubliceerd worden na deze datum. Wanneer alleen \emph{Depubliceer op} ingevuld wordt zal het item na deze datum niet meer verschijnen. Worden beide velden ingevuld zal het item alleen tussen deze twee datums getoond worden.

De velden \emph{Publiceer op} en \emph{Depubliceer op} gaan over het (de)publiceren van de volledige node. Het is ook mogelijk om wijzigingen aan te brengen op een reeds gepubliceerd item, waarbij die wijzigingen op een bepaalde datum worden gepubliceerd. Daarvoor moet een datum worden ingevuld bij \emph{Publiceer revisie op}. De moderatie status onder \emph{Publicatie-opties} laat men in dat geval op \emph{Concept} staan, aangezien dat veld over de \emph{actuele} status gaat.
